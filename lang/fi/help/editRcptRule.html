<html>
<head><title>Enigmailin ohje: OpenPGP-sääntöjen muokkaaminen</title>
  <meta http-equiv="content-type" content="text/html; charset=utf-8"/>
</head>
<body>
<h1>Enigmailin ohje</h1>

<h3>Enigmailin sääntömuokkaimen käyttö: OpenPGP-sääntöjen muokkaus</h3>
<p>Sääntömuokkaimessa voit asettaa oletukset viestin allekirjoittamiselle,
salaamiselle, PGP/MIME-koodauksen käytölle, ja määrittää käytettävät
OpenPGP-avaimet vastaanottajakohtaisesti. Oletukset voidaan asettaa yhdelle
vastaanottajalle tai usealle vastaanottajalle, jolla on toisensa kaltaiset
sähköpostiosoitteet.
</p>
<ul>
<li><strong>Aseta OpenPGP-säännöt osoitteille</strong>: Kentässä on täydelliset
sähköpostiosoitteet (tai osa osoitteista) joille alla olevat säännöt pätevät
suotimen tavoin. Jos osoitesuotimia on useita, ne erotetaan välilyönnillä.
Suotimet voivat olla esimerkiksi pelkkä verkkoalue <tt>@sposti.fi</tt>, johon
täsmäisivät kaikki <tt>@sposti.fi</tt>:n loppuvat osoitteet.</li>
<li><strong>Sääntö pätee jos ylläoleva</strong>: Osoitesuotimen käyttäytymisen
voi valita. Jos yllä olevassa kentässä on useita osoitteita, käyttäytymisasetus
pätee kaikille osoitteille. Alla olevissa esimerkeissä osoitesuodinkenttään on
kirjoitettu <tt>nieminen@sposti.fi</tt>.
<ul>
<li><em>on täsmälleen vastaanottajan osoite</em>: Tällä asetuksella sääntö
pätee viesteille, jotka lähetetään osoitteeseen <tt>nieminen@sposti.fi</tt>
(täsmäys on kirjainkoon huomioiva).</li>
<li><em>on osa vastaanottajan osoitetta</em>: Tällä asetuksella sääntö
pätee viesteille, jotka lähetetään esim. osoitteisiin
<tt>matti.nieminen@sposti.fi</tt>, <tt>nieminen@sposti.fi.com</tt> jne.
</li>
<li><em>ja vastaanottajan osoitteen alku täsmäävät</em>: Tällä asetuksella
sääntö pätee viesteille, jotka lähetetään esim. osoitteeseen
<tt>nieminen@sposti.fi.com</tt>
</li>
<li><em>ja vastaanottajan osoitteen loppu täsmäävät</em>: Tällä asetuksella
sääntö pätee viesteille, jotka lähetetään esim. osoitteeseen
<tt>maija.nieminen@sposti.fi</tt>
</li>
</ul>
</li>
<li><strong>Jatka seuraavaan sääntöön täsmäävälle osoitteelle</strong><br>
Jos asetus on valittu, Enigmail hakee osoitteeseen kuuluvaa OpenPGP-avainta
vasta viestiä lähetettäessä, ja muut säännöt voivat muuttaa täsmäävien viestien
lähetysasetuksia.
</li>
<li><strong>Älä tarkista enää sääntöjä täsmäävälle osoitteelle</strong><br>
Jos asetus on valittu, täsmääviin osoitteisiin ei sovelleta muita sääntöjä.
Täsmäävä osoite jätetään siis huomiotta muita sääntöjä käsiteltäessä.
</li>
<li><strong>Käytä seuraavia OpenPGP-avaimia:</strong><br>
Valitse käytettävät vastaanottajien avaimet napsauttamalla <em>Valitse
avaimet</em>-painiketta. Kuten yllä, jos asetus on valittu, muita sääntöjä
ei huomioida täsmääville sähköpostiosoitteille.
</li>
<li><strong>Allekirjoittaminen</strong>:
Allekirjoita tai älä allekirjoita viestejä tälle vastaanottajalle. Tämä asetus
joko noudattaa viestin kirjoitusikkunassa antamaasi käskyä tai muuttaa sen.
Mahdolliset arvot:
<ul><li><em>Ei koskaan</em>: Älä ikinä allekirjoita viestiä
vastaanottajalle, huolimatta viestin kirjoitusikkunan asetuksista.</li>
<li><em>Vain jos valitaan erikseen viestiä kirjoitettaessa</em>: Allekirjoita
viesti jos niin on viestin kirjoitusikkunassa asetettu</li>
<li><em>Aina</em>: Allekirjoita viestit vastaanottajalle aina, huolimatta
viestin kirjoitusikkunan asetuksista</li></ul>
</li>
</ul>
<div style="margin-left: 40px;">Jokainen sääntö pätee kaikille täsmääville
viesteille. Jos jokin säännöistä ottaa allekirjoituksen pois päältä, viestiä ei
allekirjoiteta huolimatta siitä, mitä muut säännöt määräisivät.<br>
</div>
<ul>
<li><strong>Salaa</strong>: Salaa tai älä
salaa viestiä. Asetusvalinnat ja niiden merkitykset ovat samat kuin viestin
allekirjoitukselle.</li>
<li><strong>PGP/MIME</strong>: Ota käyttöön tai poista käytöstä PGP/MIME (RFC
3156) -koodaus. Jos PGP/MIME ei ole käytössä, viestit allekirjoitetaan ja
salataan käyttäen viestinsisäistä PGP:tä. Asetusvalinnat ja niiden merkitykset
ovat samat kuin viestin allekirjoitukselle.
</li>
</ul>
<p>Säännöt käsitellään niiden listausjärjestyksessä <em>OpenPGP-sääntömuokkaimessa</em>.
Jos säännössä on annettu vastaanottajan OpenPGP-avaintunnus ja osoite täsmää
vastaanottajan osoitteeseen, muita viestin kanssa täsmääviä sääntöjä ei enää
käsitellä.</p>
<hr/>
<p>
Lisää ohjeita
<a href="https://www.enigmail.net/documentation/pgprules_file.php" target="_blank">Enigmailin vastaanottajakohtaisten asetusten ohjesivuilta</a>
</p>
</body>
</html>
