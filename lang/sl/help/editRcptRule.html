<html>
<head><title>Pomoč za Enigmail: Urejanje pravil OpenPGP</title>
<meta http-equiv="Content-Type" content="text/html; charset=utf-8"></head>
<body>
<h1>Pomoč za Enigmail</h1>

<h3>Uporaba Urejevalnika pravil Enigmail: Uredi pravilo OpenPGP</h3>
<p>V urejevalniku pravil lahko navedete privzete dejavnosti po uporabniku za omogočanje
šifriranja, podpisovanje in PGP/MIME, ter določite, kateri ključ(i) OpenPGP naj bo(do) uporabljen(i). V tem
pogovornem oknu lahko določite pravila za posameznega prejemnika ali za skupino
prejemnikov z zelo podobnimi atributi.
</p>
<ul>
  <li><span style="font-weight: bold;">Nastavi pravila OpenPGP za</span>: vsebuje e-poštne
    naslove za prejemnike (brez imen, torej le naslove, kot je
    <tt>nekdo@neka.domena</tt>). Določite lahko več e-poštnih sporočil, ločenih s presledkom.
    Tukaj neveden naslov lahko sestavlja le
    del domene, tako da se bo ujemalo vsako sporočilo na kateri koli naslov iz te domene,
    npr. <tt>@neka.domena</tt> omogoča ujemanje <tt>francelj@neka.domena</tt>,
    <tt>nekdodrug@neka.domena</tt>, <tt>vsakdo@neka.domena</tt> itn.
  </li>
  <li><span style="font-weight: bold;">Uporabi pravilo, če prejemnik ...</span>:
    S tem spremenite ujemanje e-naslovov.
    Če je vnesenih več naslovov, bo nastavitev veljala za vse.
    Spodnji primeri temeljijo na <tt>body@email.domain</tt>,
    vnesenem v gornjem polju <i>Pravila OpenPGP</i>.
    <ul>
      <li><i>je enako</i>: s to nastavitvijo se bo pravilo sprožilo le na
       e-sporočilih za <tt>body@email.domain</tt> (natančno ujemanje, ne razlikuje velikih/malih črk).
      </li>
      <li><i>vsebuje</i>: s to nastavitvijo se ujema vsak e-naslov, ki vsebuje
        tak niz,
        npr. <tt>anybody@email.domain</tt> ali <tt>body@email.domain.net</tt>
      </li>
      <li><i>se začne z</i>: s to nastavitvijo se ujemajo vsi e-naslovi, ki se začenjajo
        z ujemajočim nizom, npr. <tt>body@email.domain.net</tt>,
        <tt>body@email.domain-name.com</tt>.
      </li>
      <li><i>se konča z</i>: s to nastavitvijo se ujemajo vsi e-naslovi, ki se končujejo
        z ujemajočim nizom, npr. <tt>anybody@email.domain</tt>,
        <tt>somebody@email.domain</tt>.
      </li>
    </ul>

  </li>
  <li><span style="font-weight: bold;">Nadaljuj z naslednjim pravilom za ujemajoči naslov</span><br>
      Vključitev te funkcije vam omogoča določanje pravila, ne da bi morali
	  navesti ID ključa v polje <em>Uporabi naslednje ključe OpenPGP:</em>,
	  tako da je e-naslov uporabljen za preverjanje ključa ob času
	  pošiljanja. Prav tako bodo procesirana tudi nadaljna pravila za iste naslove.
  </li>
  <li><span style="font-weight: bold;">Ne preverjaj nadaljnjih pravil za ujemajoči naslov</span><br>
	  Z vključitvijo te funkcije ustavite obdelavo vseh drugih pravil za
	  ujemajoč(i) naslov(e), če je temu pravilu ustreženo; t.j. obdelava pravil
	  nadaljuje z naslednjim prejemnikom.
  </li>
  <li><span style="font-weight: bold;">Uporabi naslednje ključe OpenPGP:</span><br>
	  Uporabite gumb <em>Izberi ključ(e) ...</em> za izbor ključev prejemnika,
	  ki naj bodo uporabljeni za šifriranje. Tako kot pri gornjem dejanju ne bodo
	  obdelana nobena druga pravila za ujemajoče naslove.
  </li>
  <li><span style="font-weight: bold;">Privzeto za podpisovanje</span>: vključite ali izključite
    podpisovanje sporočil. S tem uporabite ali prekličete, kar ste določili v oknu
    sestavljanja sporočil. Vrednosti so:
    <ul>
      <li><i>nikoli</i>: onemogočite podpisovanje, čeprav je morda omogočeno v oknu
         sestavljanja sporočila (preglasi druge vrednosti);<br>
      </li>
      <li><i>da, če je izbrano v sestavljanju sporočila</i>: podpisovanje
        poteka v skladu z izbranim v oknu sestavljanja sporočila;
      </li>
      <li><i>vedno</i>: omogočite podpisovanje, četudi <span
        style="font-style: italic;">ni</span> omogočeno v oknu
        sestavljanja sporočila;
      </li>
    </ul>
  </li>
</ul>
<div style="margin-left: 40px;">Te nastavitve podpisovanja se uporabljajo za
vsa pravila, ki se ujemajo. Če eno od pravil prepoveduje podpisovanje, sporočilo
ne bo podpisano, ne glede na druga pravila, ki morda določajo <i>vedno</i>.<br>
</div>
<ul>
  <li><span style="font-weight: bold;">Šifriranje</span>: vključite ali
    izključite šifriranje sporočil. Dovoljene nastavitve in njihov pomen so
    enaki kot za podpisovanje sporočil.</li>
  <li><span style="font-weight: bold;">PGP/MIME</span>: vključite ali
    izključite uporabo kodiranja sporočil PGP/MIME (RFC 3156).
    Če je PGP/MIME izključen, so
    sporočila kodirana z uporabo "medvrstičnega PGP". Dovoljene vrednosti in njihov
    pomen so enaki kot za podpisovanje sporočil.
  </li>
</ul>
<p>Pravila se obdelujejo v zaporedju seznama v
<em>Urejevalniku pravil OpenPGP</em>. Vsakič, ko se pravilo
ujema s prejemnikom in ko vsebuje ID ključa OpenPGP, poleg uporabe navedenega ID
ključa, se prejemnik ne obravnava več pri obdelavi
naslednjih pravil.
</p>
<hr/>
<p>
Nadaljno pomoč najdete na
<a href="https://www.enigmail.net/documentation/pgprules_file.php" target="_blank">strani nastavitev Enigmail po prejemniku</a>.
</p>
</body>
</html>
