<html>
<head><title>Pomoč za Enigmail: Branje sporočil</title>
<meta http-equiv="Content-Type" content="text/html; charset=utf-8"></head>
<body>
<h1>Pomoč za Enigmail</h1>

<h3>Uporaba Enigmail pri branju sporočil</h3>
<ul>
  <li><b>Gumb Dešifriraj v glavnem oknu Pošta</b><br>
  Ta gumb lahko uporabite za več dejanj: dešifriranje, preverjanje ali uvoz
  javnih ključev. Običajno se dešifriranje/preverjanje izvede samodejno,
  čeprav lahko to izključite v nastavitvah. Če pa to ne uspe,
  se ponavadi pokaže kratko sporočilo o napaki v vrstici stanja Enigmaila. Če
  kliknete na gumb Dešifriraj, boste videli bolj natančno sporočilo
  o napaki, vključno z izhodom ukaza GnuPG.
  </li>
  <li><b>Ikoni Pisalo in Ključ v prikazu glave sporočila</b><br>
  Ikoni <em>Pisalo</em> in <em>Ključ</em> v glavi sporočila nakazujeta,
  da je bilo sporočilo, ki ga prebirate podpisano in/ali šifrirano in da ali je podpis
  dober, t.j. da sporočilo od trenutka podpisa ni bilo spremenjeno. Če je bilo sporočilo
  spremenjeno, se ikona <em>Peresa</em> spremeni v <em>Polomlneno pero</em>, kar
  nakazuje nepravilen podpis. Z desnim klikom na ikono Pero ali Ključ se
  pojavi meni z naslednjimi možnostmi:
  <ul>
  <li><em>Podatki o varnosti OpenPGP</em>: omogoča ogled izhodnega stanja iz
  GnuPG za to sporočilo.</li>
  <li><em>Kopiraj varnostne podatke OpenPGP</em>: skopira izhodno stanje iz GnuPG na
  odložišče; za lepljenje v sporočilo-odgovor itn.</li>
  <li><em>Pokaži fotografski ID OpenPGP</em>: omogoča ogled <em>Fotografskega ID</em>
  osebe, ki je poslala sporočilo, če imajo fotografijo vdelano v svoj javni ključ.
  (<em>Ta možnost je na voljo le, če fotografski ID obstaja v njihovem ključu.)</em></li>
  <li><em>Varnostni podatki S/MIME</em>: omogoča ogled varnostnih podatkov S/MIME
  za sporočilo.</li>
  </ul>
  <p>Če nimate nastavljenega <em>keyserver-options autoretrieve-key</em>
  v datoteki <tt>gpg.conf</tt> in preberete sporočilo, ki je podpisano ali šifrirano,
  boste videli ikono <em>Peresa</em> v področju izpisa glave z <em>Vprašajem</em>,
  vrstica stanja Enigmaila v področju glave bo izpisala <em>Del sporočila
  je podpisan; kliknite ikono peresa za podrobnosti</em> in sporočilo v
  podoknu sporočila bo prikazalo vse pokazatelje blokov sporočila OpenPGP in
  blok podpisa.</p>
  <p>Ta znak boste videli tudi, če imate nastavljeno <em>keyserver-options auto-key-retrieve</em>
  v svoji datoteki <tt>gpg.conf</tt>, vendar ključ OpenPGP ni na voljo na privzetem
  strežniku ključev.</p>
  <p>S klikom na ikono <em>Pero in vprašaj</em> prikličete okno z obvestilom,
  da ključ ni na voljo v vašem skladišču ključev. Če kliknete V redu, se pojavi
  novo okno s seznamom strežnikov ključev, s katerega izberete tistega,
  s katerega naj bo prenesen javni ključ pošiljatelja.</p>
  <p>Za nastavitev seznama strežnikov ključev, ki bi jih radi uporabljali, pojdite na
  zavihek <b>Enigmail -&gt; Nastavitve -&gt; Splošno</b> in vnesite naslove strežnikov ključev v
  polje <em>Strežnik(i) ključev:</em>, ločene z vejico. <em>Prvi strežnik ključev na
  seznamu bo uporabljen kot privzeti.</em></p>
  </li>
  <li><b>Odpiranje šifriranih priponk / uvažanje pripetih ključev OpenPGP</b><br>
  Priponke s končnicami *.pgp, *.asc in *.gpg so prepoznane kot priponke, ki jih
  Enigmail lahko posebej obdela. Z desnim klikom na takšno priponko
  se v pojavnem meniju pojavita dve posebni izbiri: <em>Dešifriraj in odpri</em>
  in <em>Dešifriraj in shrani</em>. Ti izbiri uporabite, če želite, da Enigmail
  priponko dešifrira, preden jo odprete ali shranite. Če je priponka
  prepoznana kot datoteka ključa OpenPGP, vam bo ponujen uvoz ključev
  v vašo shrambo ključev.
  </li>
</ul><hr/>
<p>
Nadaljna pomoč je na voljo na
<a href="https://www.enigmail.net/support/" target="_blank">spletni strani pomoči za Enigmail</a>.
</p>
</body>
</html>
